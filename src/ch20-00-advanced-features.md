# İleri Düzey Özellikler

Artık Rust programlama dilinin en sık kullanılan bölümlerini öğrendiniz. 21. Bölümde bir proje daha yapmadan önce, zaman zaman karşılaşabileceğiniz ancak her gün kullanmayacağınız bazı dil özelliklerine göz atacağız. Bu bölümü, karşılaştığınız bilinmeyenler için bir başvuru kaynağı olarak kullanabilirsiniz. Burada ele alınan özellikler çok özel durumlarda faydalıdır. Her zaman başvurmasanız da, Rust'ın sunduğu tüm özelliklere hâkim olmanızı istiyoruz.

Bu bölümde şunları ele alacağız:

- Güvensiz Rust: Rust'ın bazı garantilerinden vazgeçip bu garantileri manuel olarak sağlamanın sorumluluğunu nasıl üstlenebileceğiniz
- İleri düzey trait'ler: ilişkili tipler, varsayılan tip parametreleri, tam nitelikli sözdizimi, üst trait'ler ve trait'lerle ilgili newtype deseni
- İleri düzey tipler: newtype deseni hakkında daha fazla bilgi, tip takma adları, asla tipi (never type) ve dinamik boyutlu tipler
- İleri düzey fonksiyonlar ve closure'lar: fonksiyon işaretçileri ve closure döndürmek
- Makrolar: Derleme zamanında daha fazla kod tanımlayan kodları tanımlamanın yolları

Herkese hitap eden bir Rust özellikleri şöleni! Haydi başlayalım!
